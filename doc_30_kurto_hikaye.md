---
cite:
    text:
        glb: '30 Kurto Hikaye'
    link:
        glb: 'https://globasa.miraheze.org/wiki/Globasawiki:Basataytilari/Thirty_Short_Stories_in_Globasa'
---

In xantipul drevogeo, lil sinjabu Espayk ogar.

Espayk hare day brilapul oko ji belonarem koda.

Te multi suki na toncudu balutajozi.

Fe ban soba, Espayk jagecu ji xorjui ki moy tesu balutajozi le awcu.

Te oko fe jowey, mas oto sen okoible nilloka.

Espayk yolyu.

Bardimosem nun ata ji te haja yam.

Espayk karar na xerca balutajozi.

Te pawbu pas drevogeo, te oko bax ganmoku ji in drevo.

Te peti sesu plu doste na sahay.

Moy piu, kargux ji hirxa toncu ton te in xerca.

Ete xerca dur total nuru.

Preciso denwatu hu sola infracu, ete ewreka sangudo estoka fe balutajozi.

Lutufpul lao borsuke le dupul hifazi oto.

Borsuke oko yolyu de Espayk, ji te karar na sahay.

Borsuke dishadya balutajozi ton Espayk ji tesu plu doste.

Espayk sen daymo xukrapul.

Te ji tesu plu doste pulgi sesu honguogar yon balutajozi.

Ete sen jumbi cel bardimosem.

Espayk xukra borsuke ji moy sesu doste.

Te xoraham ki tonaksyon ji lutuf abil na hala he ban problema.

Den bardimosem, Espayk ji tesu doste resta termopul ji hox, fe na tongo befuraha balutajozi.
